---
title: "درباره تهران‌لاگ"
layout: mainpage
type: post
---
### تهران‌لاگ چیست؟
گروه کاربران گنو/لینوکس تهران یا «تهران‌لاگ» گروهی مستقل از کاربران کامپیوتر علاقه‌مند به گنو/لینوکس ساکن تهران است. تم محوری جلسات تهران‌لاگ عبارت است از نرم افزار آزاد به صورت عمومی. با این حال، فعالیت‌های متفاوتی از جمله معرفی توزیع‌های آزاد گنو/لینوکسی، معرفی انواع سیستم‌عامل‌های آزاد خانواده‌ی بی‌اس‌دی، نصب آن‌ها، محتوای آموزشی و حتی بحث آزاد در حوزه‌ی تئوریک نرم افزار آزاد نیز به طور همزمان در این اجتماع دنبال میشوند. در واقع تهران‌لاگ یک اجتماع از کاربران نرم افزار آزاد است که مایلند دقایقی را در کنار هم سپری کنند.

شرکت در جلسات این گروه برای عموم آزاد است. شما نیز چنانچه علاقه‌مند هستید میتوانید در جلسات آن شرکت کنید و دانش خود را با سایر اعضا به اشتراک گذاشته و یا از دانش آنان استفاده کنید.

برای اطلاعات بیشتر میتوانید عضو لیست پستی گروه شوید.

### دلایل عضویت در تهران‌لاگ
این سوال‌ها را با بله و خیر پاسخ دهید:

* از گنو/لینوکس استفاده می‌کنید و یا در حال فراگیری آن هستید و به دنبال دوستانی هستید که مشکلاتتان را با آن‌ها در میان بگذارید؟
* سیستم عاملی آزاد می‌خواهید؟
* در رابطه با گنو/لینوکس در حد بالایی اطلاعات دارید و می‌خواهید دانسته‌های خود را با دیگران به اشتراک بگذارید؟
* می‌خواهید در سیستم عاملی آزاد که افراد بسیاری برروی آن کار می‌کنند سهمی داشته باشید؟
* به دنبال محیطی صمیمی برای آشنایی با سایر کاربران گنو/لینوکس هستید؟

اگر به یکی از این سوالات پاسخ بله دادید، در حقیقت شما به دنبال یک گروه کاربران لینوکس هستید و هم اکنون آن را در تهران پیدا کرده‌اید. گروه کاربران لینوکس محلی برای تبادل نظرها، یادگیری گنو/لینوکس، کسب اطلاع از آخرین تحولات دنیای نرم افزار آزاد، بحث‌های داغ پیرامون نرم افزار آزاد و اوپن سورس و برنامه‌های آزاد و ایده‌های جدید است. می‌توانید از طریق سایت و یا شرکت در جلسات با گروه در ارتباط باشید و خود را به عنوان یک کاربر فعال و کنجکاو گنو/لینوکس بیابید. در انتظار ایده‌های جدید شما هستیم.

لینک تلگرامی گروه تهران‌لاگ

### تاریخچه‌ی تهران‌لاگ
گروه تهران‌لاگ با هدف اشتراک‌گذاری اطلاعات ایجاد شد. در ابتدا این گروه بی نام، چند عضو بیشتر نداشت: آرش حسامی، محمد درویش، بهنام بهجت مرندی، نوید عبدی و علی پوریان. در ابتدا جلسات هفتگی برگزار میشدند و در نهایت با انتشار رسمی خبر اولین جلسه‌، این گروه تشکیل شد. اولین جلسه رسمی گروه کاربران لینوکس تهران (که البته در آن زمان هنوز این نام برای گروه انتخاب نشده بود) در تاریخ ۱۳۸۴/۲/۲۸ و با حضور آرش حسامی، علی پوریان، بهنام بهجت مرندی، سید سینا سالک، محمد وزیریان، محسن پهلوان‌زاده، علی رستگار، آرمین رنجبر ، نوید عبدی و ایریکس در «هتل هما» برگزار شد.

### دست اندرکاران
تیم گردانندگان تهران‌لاگ در بازه‌های زمانی مختلف با توجه به شرایط اعضای آن تغییر می‌کند. در ابتدا گروه متشکل از ۱۱ نفر موسس بود که به صورت غیر رسمی گاهی به عنوان گروه موسسین نیز از آن یاد می‌شد. پس از آن همواره گردانندگان تغییر کرده‌اند.

### چگونه میتوانم با تیم گردانندگان تهران‌لاگ همکاری کنم؟
گروه کاربران لینوکس تهران به شکل یک [دوئوکراسی](http://www.communitywiki.org/DoOcracy) اداره میشود. برای همکاری با تیم گردانندگان تهران‌لاگ هیچ پیش شرطی لازم نیست و محدودیتی در این مورد وجود ندارد. میتوانید از همین امروز عضوی از مجموعه‌ی گردانندگان باشید. کافی است آمادگی این را داشته باشید تا هر دو هفته چند ساعت از وقت خود را به این مجموعه اختصاص دهید. می‌توانید علاقه‌مندی خود به همکاری در برگزاری جلسات را به ایمیل contribute@tehlug.org ارسال کنید تا با شما هماهنگی‌ها را انجام دهیم. لیستی از کارهای نیازمند انجام شدن همواره وجود دارد که میتوانید مسئولیت انجام بخشی از آنرا بر عهده بگیرید.

### تیم گردانندگان یعنی چه؟
تمامی کارهای فیزیکی و مکانیکی تهران‌لاگ توسط تیم گردانندگان انجام میشود. از قبیل هماهنگی برای برگزاری جلسات، جمع آوری متریال‌های ارائه شده در جلسات، نگهداری از سرویس‌های تهران‌لاگ شامل لیست پستی، وبسایت و غیره. بعلاوه تیم گردانندگان وظیفه‌ی تعیین خط و مشی کلی گروه، تعریف اتیکت‌ها، فرمت برگزاری جلسات و قوانین را بر عهده دارد. اگر تصور میکنید چیزی در تهران‌لاگ وجود دارد که میتواند بهتر از این کار کند یا ایده‌ای در ذهن شما وجود دارد که دوست دارید آنرا عملیاتی و اجرایی کنید همین الان دست به کار شوید. به راحتی میتوانید پس از عضویت در گروه گردانندگان تهران‌لاگ در نحوه‌ی اداره‌ی آن سهیم باشید و مجموعه‌ را به شکلی که دوست دارید باشد درآورید.

### تصمیمات در تیم گردانندگان چطور گرفته میشود؟
تصمیم‌گیری‌ها در تیم گردانندگان به روش اقناعی صورت میپذیرند. به این ترتیب که تمامی اعضا میباید بر سر تصمیمی به توافق برسند. تجربه‌ی ما نشان میدهد که بروز اختلاف نظرهای اساسی در حالتهای بسیار نادری اتفاق میافتند که در این صورت پس از عدم حصول توافق در جمع ناچار موضوع به رای‌گیری اعضای تیم گردانندگان گذاشته میشود.
